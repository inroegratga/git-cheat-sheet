
 
Gospođo Pekić,
želim da vam se zahvalim na formiranju i održavanju bloga o najboljem srpskom i svetskom piscu koji je oplemenio svojim radom,emocijama i razmišljanjima ne samo moj, već i mnoge druge živote.Sa uživanjem pratim svaki novi tekst koji objavljujete.

Veliki pozdrav!
 
**Download Zip ⇔ [https://sioburcietek.blogspot.com/?c=2A0SI5](https://sioburcietek.blogspot.com/?c=2A0SI5)**


 
Dragi Kerovodjo,
Uvek me obraduju pohvale (a koga ne bi). Naravno pohvale pre svega pripadaju Pekicu, a ja sam samo transmisija izmedju njega i citalaca. U svakom slucaju lepo je sto ovaj blog ima tako brojnu publiku i to mi daje energije da nastavim. Upornost se uvek isplati.
Srdacan pozdrav.
 
Dragi Anonymous,
Poslednje izdanje "Besnila" u trvdom povezu je izdalo preduzeće "Solaris" iz Novog Sada. Da li imaju još neki primerak to stvrano ne znam. 
Nadam se da ćete imati sreće.
Srdačan pozdrav.
 
Dragi Filipe,
Ne možete ni da zamislite koliko ste me obradovali ovim divnim rečima. Mnogo se radujem da Vam se "Besnilo" svidelo. Ako volite SF onda morate da nastavite sa drugim Pekićevim knjigama tog žanra. Svakako "Atlantida" i "1999" mislim da će Vam se dopasti. Sigurno da možete te knjige naći u lokalnoj biblioteci. 
Mislim da je samo knjiga "Novi Jerusalim" u preporučenoj literaturi za gimnaziju. I u toj knjizi je jedna od priča SF.
Samo nastavite hrabro, Pekić će Vas bogato nagraditi novim uživanjima.
Srdačan pozdrav.
 
Draga gospođo Ljiljana. Dopustite mi da Vas zovem 'draga', jer sam se veoma obradovala kada sam naisla na ovaj sajt. Inace, imam 16 godina i 'Besnilo' sam dobila kao domacu lektiru. Na početku sam mislila kako je knjiga preobimna, ali kada sam pocela citati, prosto nisam mogla prestati. Skoro sve obaveze sam zanemarila. Knjiga mi se veoma dopala i sada je ubrajam medju najomiljenije. Zeljela bih da pohvalim Vaš rad, nakon smrti Vašeg muza i izražavam divljenje.
Veliki pozdrav. Sofija

Draga Sofija,
Jako sam bila srećna kada sam primila tvoju poruku i vest da si ne samo pročitala "Besnilo" nego i da ti je to najomiljenija knjiga. 
Drago mi je osim toga da pratiš ovaj blog jer ćeš možda naći još nešto interesantno. Teme su različite, jer sada trenutno objavljujem delove Dnevnika kada je Pekić imao 29 godina. Možda ćeš naći i nešto što će tebi odgovarati, mada je razlika u godinama velika. 
Možda bi ti odgovarala "Atlantida" pa pokušaj, a možda bi ti knjiga "Novi Jerusalim" odgovarala. To je zbirka priča, nisu dugačke, a možda će ti biti interesantne. 
Knjiga sasvim drugog žanra je "Odbrana i poslednji dani" koja se lako čita a i duhovita je.
Najsrdačnije te pozdravljam.
 
Dobila sam zadatak u skoli da izlazem knjigu nekog velikog pisca, naravno po mom izboru. Izabrala sam Pekića Besnilo. Nisam je citala do tada, ali sam naslov me je privukao. Knjiga je fantasticna i bukvalno bih je svima preporucila. Znam da moja generacija ne cita i ako citaju, ne citaju nista obimno. Svaki sekund je bio vredan citanja ove knjige. Odlicno, samo reci hvale za ovo delo.
Profesor je bio prijatno iznenadjen i veoma odusevljen mojim izborom knjige i dobila sam pet za kraj godine zbog ovog izbora. 
Svaka čast Pekiću.
Srdačan pozdrav 
Nina
 
Poštovana Nina, neizmerno mi je drago! Nastavi da čitaš Pekića, ceo opus je objavljen u Laguni. Javi mi se na mejl adresu objavljenu na sajtu. Imaću jedno malo iznenadjenje za tebe.
Srdačan pozdrav
 
Poštovana Ljiljana,
hvala Vam na ovom blogu. Inače, "Besnilo" je već godinama unazad moja omiljena knjiga i jedino književno delo koje sam pročitala tri puta. Čim prođe neko vreme i uželim se "Besnila" ja mu se opet vratim. Veliki pozdrav za Vas!
 
Draga Danijela,
Baš ste me iznenadili lepom vešću da ste Besnilo pročitali tri puta. Mislim da ste postigli rekord koji je i mene prevazišao. Ima u njemu mnogo čega što se ne shvata iz prvog čitanja. U prvom čitanju vas ponese siže, a kasnije se tek shvati neki drugi i treći nivo. Čestitam Vam.
Srdačno Vas pozdravljam.
 
Draga Tijana,
pošto ja nisam nikakav literarni stručnjak stavili ste me u dilemu, pa sam se obratila Vujakliji. Tamo stoji da je žanr-umetnost ona koja prikazuje jedinku kao predstavnika svoje vrste u krugu delanja koje karakteriše tu vrstu. Žanr slika je ona koja prikazuje prizor ili radnju iz svakidašnjeg života.
Čoni mi se da je to ono što je Pekić hteo da kaže tim terminom za roman "Besnilo".
Srdačan pozdrav.
 
besnilo procitao sam desetak puta remek djelo razradjeno do svakog detalja prototip savrsenog romana s metafizickom potkom arkandjela i nejgoc+vog prethodnog zivota u srednejm vjeku gdje pisac daje opise dateljne cak i vostanog papira na prozorima gradskih kuca u vrjeme epidemije kuge,pojednini pasusi vrjede neicijih 50 knjiga oduvijek me fasciniralo mislim d ana kraju zavrsava onim citatom iz kuge od Cummusa ide puno dalje od nje jer koristi jednu religijsko-metaficku slojevitost oslobodjenu golog apsurda i nihilizma sto se odnosi i na njegova ostala djela koja sam procitao
 
e da to Besnilo procitao sam desetak puta jedan od najsavrsenijih romana ikad pa i kraj koji se referira na Kugu od Camusa ali ide dalje od nje nihilizma besmisla i apsurda jer uvodi jednu metafizicku komponentu razradjenu do savrsenstva,palog arkandjela i njegovog paralelnog zivota u kasnom srednjem vjeku s savrsenim opisom svih detalja onog doba cak i vostanog papira mjesto stakla na gradskim kucama,vrlo nadahuto i precizno rjetko se srece rekao bi jedna toliko prefinjena upucuenost i senzivet bogatsvo duha i maste sjedinjeno da ide do fundamenata covjekovih prvih i zadnjih pitanja sto vazi i za njegova druga djela koja sam citao veliki rariritet u globalnom provincijalizmu i konzumerizmu onda i danas a posebno na ovim prostorima
 
Dragi Rade,
Za ovakve čitaoce vredelo je da Pekić piše. Divno je da neko sa toliko pažnje čita i zapaža ne samo glavnu radnju nego i mnogo toga što je Pekić ovim romanom hteo da kaže. Vaš inspirativan komentar porenuće još mnoge da se tom romanu ponovo vrate.
Srdačan pozdrav
 
Postovana, ja nisam izbrojala koliko puta sam procitala, ne brojim koliko puta sam prelistala, ne umem ni sazeto i lepo da izrazim koliko postujem univerzalnost i bezvremenost dela B. Pekića... To sto sam ovde i pisem (a nemam obicaj da javno komentarisem) dovoljno je... Besnilo i Kako upokojiti vampira su knjige za koje ne brojite, knjige kojima se stalno vraćate! Srdačno
 
Draga Olga,

Pekić bi tako uživao da čita komentare poput vašeg, da uživa u tome koliko je u stvari bio čitan, voljen i poštovan. Da zna da se neko bezbrojno puta vraća na njegova dela bi bilo čisto uživanje za njega i najveći poklon! Žao mi je što nije doživeo internet i sve što bi ga na ovako divan način približilo čitaocima kao što ste Vi. A tako je žudio da vas sve upozna i da čuje šta vi, njegovi čitaoci mislite. Hvala Vam na predivnom komentaru.
Srdačan pozdrav
 
Postovana gospodjo Pekic,
Hvala Vam na ovom divnom sajtu. U gimnaziji Novi Jerusalim je obavezna lektira, i za mene je to delo predstavilo prvi dodir sa stvaralastvom Borislava Pekica. Savrsen roman hronika, pet predivnih prica, od kojih se meni Megalos Mastoras i njegovo delo izdvojila kao nesto posebno, omaz umestnosti. Trenutno citam Besnilo, i prosto ne mogu da zamislim da moze nesto bolje od ovoga. Takodje, na fakultetu smo imali prilike da se bavimo prevodjenjem odlomaka iz Atlantide i Kako upokojiti vampira. 
Borislav Pekic nije zaboravljen!
Srdacno, Ana
 
Draga Ana,
posebno me raduje da ste se bađ danas javili na dan Pekićevog rođendana, i tačno kažete da Pekić nije zaboravljen. 
Ono što kažete za "Novi Jerusalim" je potpuno tačno. Neki kritičari smatraju to delo vrhuncem Pekićevog stvaralaštva. To je uostalom i poslednje njegovo delo, pa na neki način predstavlja srž i koncentrat njegovog opusa. 
"Besnilo" kada se pažljivo čita, ne samo površno kao fabulu, ima istu dubinu kao i sva njegova dela. On jednostavno nije mogao da napiše nešto beznačajno, da samo puni strane. On je pre svega mislilac i njegovi pogledi na moral, filozofiju, politiku izraženi su u svim njegovim delima.
Srdačno Vas pozdravljam.
 
Poštovana gospođo Pekić,
Pre svega hvala na izuzetnoj strpljivosti i posvećenosti u očuvanju legata Vašeg supruga. Divno je što postoji ovaj sajt. Sa Pekićevom književnošću sam se upoznala još kao srednjoškolka u Beogradu, i svako izdanje svake knjige značilo je beskrajno mnogo u godinama pre interneta. Živim u Londonu od devedesetih, i nosim sa sobom fragmente i slike iz romana koji su obeležili to vreme. Često smo spominjali taj zlosrećni kišobran iz 'Kako upokojiti vampira', a sada naravno Besnilo ponovo dobija posebnu rezonancu. Upravo ovde i sada, očekujem da se ljudske drame odigraju baš onako kako je predvideo i zabeležio Pekić. Želela bih da znate da Vas nosim u mislima dok šetam gradom gde ste boravili, i prenosim pozdrav i u Vaše ime.
 
Draga A.
Hvala na opširnom komentaru. Drago mi je da ste u Londonu u kome sam živela i imala tako lep život sa Borislavom. Beograd je naravno moj najomiljeniji grad, ali London dolazi odmah skoro u isti red lepih sećanja. Nadam se da se grad nije mnogo promenio jer je to mesto sa mnogo jedinstvenog karaktera. Drago mi je da pratite blog i tu ćete naći puno odlomaka koji će nadoknaditi nedostatak knjiga eseja i dnevnika koje verovatno nemate.
Besnilo je naravno aktuelnije nego ikada, ali sam sigurna da neće doći do fatalnog kraja kao u romanu. 
Želim Vam puno sreće i da što više uživate u tom divnom Londonu koji pruža tako raznorodne užitke.
Srdačan pozdrav.
 
Pročitah Besnilo, naravno na srpskom ... pa zavirih i u elektronsku verziju engleskog prevoda romana Besnilo. U fajlu koji ja imam (a ta verzijia se prilično proširila internetom) fale poslednjih 7-8 
 stranica ! Kakva šteta !
 
Zahvaljujem se na posvecenosti sa kojom odrzavate vezu citalaca sa Pekicem. Ponovo sam se zbog aktuelnog stanja vratio Besnilu i ne mogu da se ne divim uverljivosti uvida koje je pisac na